6 o. conantius racrrns

obsides puellm quoquo nobiles imperantur. Inesse quin
etiam sanctum aliquid et providum putant: nec aut con·
silla earum adspernantur, aut responsa negligunt. Vidi·
mus, sub divo Vespasian0, Veledam, diu apud plerosque
numinis loco habitam. Sed et olim Auriniam et com·
plures alias venerati sunt, non adulatione, nec tamquam
facerent deas.

IX. Deorum maximeMercurium colunt, cui certisdie·
bus humanis quoque hostiis litare fas habent. Herculem
ac Martem concessis animalibus placant. Pars Suevorum
et Isidi sacrificat: unde caussa et origo peregrino sacra,
parum comperi, nisi quod signum ipsum, in modum liburnae
figuratum, docet advectam religionem. Ceterum, nec
cohibere parietibus deos, neque in ullam humani oris
speciem adsimilare, ex magnitudine coelestium arbitrantur.
Lucos ac nemora consecrant3 deorumque nominibus ad·
pellant secretum illud, quod sola reverentia vident.

X. Auspicia sortesque, ut qui maxime, observant.
Sortium consuetudo simplex. Virgam, frugiferae arbori
decisam, in surculos amputant, eosque, notis quibusdam
discretos, super candidam vestem temere ac fortuito spar-
eunt. Mox, si publico consulatur, sacerdos civitatis, sin
privatim, ipse paterfamiliae, precatus deos, coelumque sua·
piciens, ter singulos tollit, sublatos, secundum impressam
aute notam, interpretatur. Si prohibuerunt, nulla de
eadem re in eundem diem consultatio; sin permissum,
auspiciorum adhuc fides exigitur. Et illud quidem etiam
bic notum, avium voces volatusque interrogare ε proprium
gentis, equorum quoque praesagia ac monitus experiri.
Publice aluntur iisdem nemoribus ac lucis candidi, et nullo
mortali opere contacti: quos pressos sacro curru sacerdos
ac rex vel princeps civitatis comitantur, hinnitusque ac ⁵
fremitus observanti Nec ulli auspicio major fides, non
solum apud plebem, sed apud procereS, apud sacerdotest
se enim ministros deorum, illos conscios putant. Est et

 

